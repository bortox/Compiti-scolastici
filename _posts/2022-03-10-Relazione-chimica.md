---
layout:  post
title:  Reazioni tra ossidi ed H20 per la formazione di idrossidi
categories:  appunti
materia: scienze-naturali
description: "Reazioni tra metalli alcalini ed alcalino-terrosi con H20 per formare idrossidi. Approfondimento sulla formazione di carbonati."
tags:
- reazioni
- metalli
- alcalini
- idrossido
- ossido
- esperimento
- relazione
- laboratorio
- ossidazione
math: yes
---

Nome
: Andrea Bortolotti

Classe
: III C

Data
: 11/03/2021 11:15-12:05

Materia
: Chimica

Titolo
: Reazioni tra metalli alcalini ed alcalino terrosi ossidati ed acqua deionizzata 

## Indice
{:.no_toc}
* Table of Contents - Indice
{:toc}

### Introduzione

Analizziamo le reazioni di metalli altamente reattivi di I e II gruppo con aria ed acqua deionizzata, al fine di approfondire i concetti di ossidi, idrossidi e carbonati, considerando e commentando le conclusioni tratte da esperimenti compiuti nei percorsi LSS _Acidi e Basi_, _Combustione_ e _Nascita del concetto di Gas_ e _Nascita della chimica moderna_ con le nostre conoscenze attuali su modelli atomici ed interazioni tra atomi.

### Sostanze utilizzate

* Mg (Magnesio)
* Na (Sodio)
* Ca (Calcio)
* H<sub>2</sub>O
* Lana di Ferro

### Strumenti ed apparati utilizzati

* Pinzetta
* Vaschetta di Plastica
* Vetrino da Orologio
* Accendino
* Becco Bunsen
* Cartina da tornasole
* Pipetta

#### DPI

* Guanti plastici
* Visore di plastica
* Camice



## Procedimento con $$ Na, O_2 $$ ed $$ H_2O $$

Iniziare indossando guanti, visore e camice

### Materiali necessari

* Na (Sodio metallico conservato sotto petrolio)
* Pinze apposite per prelevare Na
* H<sub>2</sub>O

### Procedimento

* Riempire una vaschetta di plastica con H<sub>2</sub>O
* Prelevare una pallina di Sodio con le pinzette dal barattolo contenente petrolio in cui era conservata
* Inserire la pallina di Sodio nella vaschetta
* Una volta finita la reazione, prendere una cartina da tornasole e immergere in acqua
### Osservazioni

La cartina di tornasole ottiene colore **blu**, dunque il composto ottenuto è **basico**.

In seguito ad una breve discussione collettiva, abbiamo concluso che appena **Na**, il sodio metallico, viene afferrato con le pinzette ed estratto dal petrolio, esso diventa $Na_2O$.

$$ 4Na + O_2 = 2Na_2O $$

In seguito dopo aver immerso l'appena ottenuto ossido di sodio in acqua, ottengo un **idrossido**; l'idrossido di sodio $NaOH$.
$$ Na_2O + H_2O = 2NaOH $$

La reazione dura diversi secondi, nei quali il Sodio produce fumo, frizza e si muove sulla superficie dell'acqua deionizzata, quasi come in una danza.

I metalli del I e II gruppo, sono infatti altamente reattivi al contatto con l'acqua.

Questo accade, nel caso del sodio, per l'alta differenza di elettronegatività tra esso sia con ossigeno sia con idrogeno, che fa sì che l'unico elettrone di valenza del Sodio sia strappato violentemente, ad esempio dall'ossigeno. 

Primo Levi parla del comportamento singolare del Sodio e delle sue reazioni, sia con l'acqua, sia con l'aria nel suo libro _Il Sistema Periodico_:
> Il sodio è un metallo degenere: è anzi un metallo solo nel significato chimico della parola, non certo in quello del linguaggio quotidiano. Non è né rigido né elastico, è anzi molle come la cera; non è lucente, o meglio, lo è solo se conservato con attenzioni maniache, poiché altrimenti reagisce in pochi istanti con l’aria ricoprendosi di una brutta cotenna ruvida: con anche maggiore rapidità reagisce con l’acqua, sulla quale galleggia (un metallo che galleggia!) danzando freneticamente e svolgendo idrogeno

Il sale da cucina, $Na^+$, infatti non ha di questi problemi perché non ha elettroni di valenza che possono essere strappati da altri atomi. 

## Procedimento con $$ Mg, O_2 $$ ed $$ H_2O $$

Iniziare indossando guanti, visore e camice

### Materiali necessari

* Mg (Magnesio in nastro)
* Becco Bunsen per fornire abbastanza energia (non accendino)
* H<sub>2</sub>O
* Vetrino da Orologio
* Lana di ferro

### Procedimento

* Prendere il magnesio attraverso delle pinzette.
* Strofinare una retina di lana di ferro per pulire il nastro di magnesio dallo strato ossidato
* Accendere un becco Bunsen per fornire l'energia per la combustione del nastro di Magnesio
* Una volta finita la combustione, inserire il Magnesio in un vetrino da orologio ed aggiungere $H_20$ attraverso una pipetta
* Immergere una cartina da tornasole nella soluzione con Mg ed $H_2O$


### Osservazioni

Per via della sua brillante luce bianca, quasi accecante, abbiamo intuito l'uso del magnesio in nastri e fuochi d'artificio. 

> Si libera tanta luce che sembra di guardare il Sole!

Dopo alcuni secondi, il magnesio in combustione ha spaccato il vetrino da orologio: non bisogna spostare il Magnesio in combustione su un vetrino da orologio, meglio tenerlo tra le pinze.

Ognuno ha scritto sul proprio quaderno la formula della reazione di combustione (una trasformazione che grazie ad un innesco genera una fiamma che produce luce, calore e fumo, consumando un materiale, talvolta lasciando residuo, in presenza di aria) avvenuta con il Magnesio. 

---

Queste sono le formule che abbiamo scritto sulla lavagna.

$$ 2Mg^{+2} + O^{-2}_2 = 2MgO $$

In seguito viene immerso l'appena ottenuto ossido di Magnesio in acqua, ottenendo un **idrossido**; l'idrossido di Magnesio $Mg(OH)_2$.

$$ MgO + H_2O = Mg(OH)_2 $$

## Procedimento con $$ CaO $$ ed $$ H_2O $$

Iniziare indossando guanti, visore e camice

### Materiali necessari

* CaO (ossido di Calcio)
* H<sub>2</sub>O
* Vetrino da Orologio

### Procedimento

* Prendere l'ossido di Calcio attraverso delle pinzette.
* Inserire l'ossido di Calcio in un vetrino da orologio ed aggiungere $H_20$ attraverso una pipetta
* Immergere una cartina da tornasole nella soluzione con Ca ed $H_2O$


### Osservazioni


Queste sono le formule che abbiamo scritto sulla lavagna.

$$ 2Ca^{+2} + O^{-2}_2 = 2CaO $$

**CaO**, ossido di Calcio, viene anche chiamato "calce viva". La **calce viva** è utilizzata per rivestire le case, ed è il prodotto della calcinazione del carbonato di calcio. Mescolando calce viva con aria fissa ($CO_2$) infatti otteniamo il carbonato di calcio. 

Parlando di aria fissa, abbiamo accennato alla scoperta di Black sulle proprietà dell'aria fissa: piccoli animaletti morivano in un ambiente saturo di questo gas.

Questo avvenne anche durante la calcinazione del Rame in ossido di Rame: la massa finale aumentava, per l'aggiunta di $CO_2$ aeriforme. Per indicare la natura aeriforme di $CO_2$, aggiungo una freccia verso l'alto nella formula. Nel caso del carbonato di rame ottengo l'ossido di Rame, in questo caso ossido rame**ico** perché il numero di ossidazione del rame utilizzato nella formula è il maggiore tra i due: +1 invece di +2.

$$ CaO + CO_2 \uparrow = CaCO_3 $$
_ossido di Calcio + aria fissa = carbonato di Calcio_
$$ CuO + CO_2 \uparrow = CuCO_3 $$
_ossido rameico + aria fissa = carbonato di Rame_ 

In seguito viene immerso l'appena ottenuto ossido di Calcio in acqua, ottenendo un **idrossido**; l'idrossido di Calcio, anche chiamato "calce spenta" oppure "acqua di calce" $Ca(OH)_2$. Immergendo suna cartina di tornasole nel vetrino, osserviamo che la calce spenta ha natura basica. 

$$ CaO + H_2O = Ca(OH)_2 $$

--- 

## Conclusioni

* Gli idrossidi si formano a partire dagli ossidi inseriti nell'acqua ed hanno una natura basica.
* I carbonati i formano a partire dall'unione di ossidi di elementi con aria fissa